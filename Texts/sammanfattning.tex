% !TEX root = ../thesis.tex

Temperaturgreenfunktionen av en Fröhlichpolaron simuleras vid noll grader Kelvin med hjälp av tre olika varianter av diagrammatisk Monte Carlo. Genom \textit{bar}-typ simulering beräknas både Greenfunktionen samt dess motsvarande självenergi. Greenfunktionen som erhålls från denna  självenergi visas sedan, genom användandet av Dysons ekvation,  överensstämma med den direkt simulerade. Även en så kallad \textit{klädd}-typ simulering utförs och resultaten från denna visas vara i god överensstämmelse med resultaten från de tidigare nämnda simuleringarna. Svårigheter med brus i statistiken diskuteras och en förbättring föreslås. Slutligen beräknas polaronens grundtillståndsenergi $ E_0 $ samt $ Z_0 $-faktorn genom det asymptotiska beteendet hos Greenfunktionen. 