% !TEX root = ../thesis.tex

Temperaturgreenfunktionen av en Fröhlich polaron är simulerad vid noll grader Kelvin med hjälp av tre olika varianter utav diagrammatisk Monte Carlo. Genom \textit{bar}-typ simulering beräknas både Greenfunktionen samt dess motsvarande självenergi. Greenfunktionen erhållen från denna  självenergi, genom användandet utav Dysons ekvation, är sedan visad att överensstämma med den direkt simulerade. Även en så kallad \textit{klädd}-typ simulering har utförts och resultaten från denna var i god överensstämmelse med resultaten från de tidigare nämnda simuleringarna. Svårigheter med brus i statistiken diskuteras och en förbättring föreslås. Slutligen beräknas för polaronen grundtillståndsenergin $ E_0 $ samt $ Z_0 $-faktorn genom det asymptotiska beteendet utav Greenfunktionen. 